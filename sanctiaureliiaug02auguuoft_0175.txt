DE CIVITATE DEI L. ΧΠ. c. 27. 169

CAPUT XXVII.

De masculo, qui si octavo die mm fuerit circumcisus,
perit [anima eius, quia testamentum Dei discipavit.

Item potest movere, quo modo intellegi oporteat quod
hic dictum est: Masculus, qui non circumcidetur earnem 5
praeputii sui octava die, interibit anima illa de genere
eius, quia testamentum meum dissipavit, cum haec nulla
culpa‘sit parvuli, cuius dixit animam perituram, nec ipse
dissipaverit testamentum Dei, sed maiores, qui eum cir—
cumcidere non curarunt3 nisi quia etiam parvuli, non 10
secundum suae vitae proprietatem, sed secundum commu-
nem generis humani originem omnes in illo uno testa-
mentum Dei dissipaverunt, in quo omnes peccaverunt.
Multa qnippe appellantur testamenta Dei exceptis illis
duobus magnis, vetere et novo, quod licet cuique legendo 15
cognoscere. Testamentum autem primum, quod factum
est ad hominem primum, profecto illud est: Qua die ede-
ritis, morte moriemini. Unde scriptum est in libro, qui
ecclesiasticus appellatur: Omnis caro sieut vestis veterescit.
Testamentum enim a saecuto: Morte morieris. Cum enim 20
lex evidentior postea data sit, et dicat apostolus: Ubi au-
tem non est lex, nec praevaricatiO, quo pacto in psalmo
quod legitur verum est: Praevaricatores aestimavi omnes
peccatores terrae, nisi quia omnes legis alicuius· prae-
varicatae sunt rei, qui aliquo peccato tenentur obstricti? 25
Quam ob rem si etiam parvuli, quod vera fides habet,
nascuntur non proprie, sed originaliter peccatores, unde
illis gratiam remissionis peccatorum necessariam confitemur:
profecto eo modo, quo sunt peccatores, etiam praevarica-
tores legis illius, quae in paradiso data est, agnoscuntur, 30

7) Gen. 17, 14. 13) Rom. 5, 12. 18) Gen. 2, 17. 20)
Eccli. 14, 18. 22) Rom. 4, 15. 24) Ps. 118, 119.

6 octaua RF; octauo VAv ῃ ’11 suam R ΙΙ 19 veterascit v

