,(

DE CIVITATE Dm L. xvm. c. 39. 315

suis litteris custoditam. Denique Moyses in populo con-
stituit, qui docendis litteris praeessent, priusquam divinae
legis ullas litteras nossent. Hos appellat scriptura γραμ·
ματοεισαγωγούς, qui Latine dici possunt litterarum in·
ductores vel introductores, eo quod eas inducant, id est
introducant, quodam modo ip corda discentium vel in eas

vpotius ipsos quos docent. Nulla igitur gens de antiqui-

tate suae sapientiae super patriarchas et prophetas nostrOS,
quihus divina inerat sapientia, ulia se vanitate iactaverit,
quando nec Aegyptus invenitur, quae solet falso et inani·

² ter de suarum doctrinarum antiquitate gloriari, qualicum-

que sapientia sua patriarcharum nostrorum tempore prae-
venisse sapientiam ς Neque enim quisquam dicere aude-
bit mirabilium disciplinarum eos 'peritissimos fuisse,
antequam litteras nossent, id est, antequam Isis eo ve-
nisset easque ibi docuisset. Ipsa porro eorum memora-
bilis doctrina, quae appellata est sapientia, quid erat nisi
maxime astronomia et si quid aliud talium disciplinarum
magis ad exercenda ingenia quam ad inluminandas vera

¹sapientia mentes solet valere} Nam quod adtinet ad

philosophiam, quae se docere profitetur aliquid, unde fiant
homines beati, circa tempora Mercurii, quem Trismegistum
vocaverunt, in illis terris eius modi studia claruerunt,
longe quidem ante sapientes vel philosophos Graeciae, sed
tamen post Abraham et Isaac et Iacob et Ioseph, nimirum
etiarn post ipsum Moysen. ,Eo quippe tempore, ‘quo
Moyses natus est, fuisse reperitur Atlans ille magnus astro-
loguS, Promethei frater, maternus avus Mercurii maioris,
cuius nepos fuit Trismegistus iste Mercurius.

 

1 pop. Dei v ΙΙ 3 grammatoisagogus Β,- -gas A,· gos
F‚· γραμματοειςαγωγεῑς υ

10

15

20

25

