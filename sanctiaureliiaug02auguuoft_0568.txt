10

20

‘25

30

562 s. Aueusnm

fieri non potest respuit.“ Unus e numero doctissimorum
hominum idemque eloquentissimus omnium Marcus Tul—
lius Cicero propterea dicit divinitatem Romuli mirabiliter
creditam, quod erudita iam tempora fuerunt, quae falsi-
tatem non reciperent fabularum. Quis autem Romulum
deum nisi Roma credidit, atque id parva et incipiens?
Tum deinde posteris servare fuerat necesse quod acce-
perant a maioribus, ut cum ista superstitione in lacte
quodam modo matris ebibita cresceret civitas atque ad
tam magnum perveniret imperium, ut ex eius fastigio,
velut ex altiore quodam loco, alias quoque gentes, quibus
dominaretur, hac sua opinione perfunderet, ut non quidem
crederent, sed tamen dicerent= deum Romulum, ne civita-
tem, cui serviebant, de conditore eius offenderent, aliter
eum nominando quam Roma, quae id non amore quidem
huius erroris, sed tamen amoris errore crediderat. Chri-
stus autem quamquam sit caelestis et aeternae conditor
civitatis, non tamen eum, quoniam ab illo condita est,
Deum credidit, sed ideo potius est condenda, quia credit.
Roma conditorem suum iani constructa et dedicata tam-
quam deum coluit in templo; haec autem Hierusalem con—
ditorem suum Deum Christum, ut construi posset et de-
dicari, posuit in fidei fundamento. llla illum amando
esse deum credidit, ista istum Deum esse credendo ama-
vit. Sicut ergo praecessit unde amaret illa et de amato
iam libenter etiam falsum bonum crederet: ita praecessit
unde ista crederet, ut recta fide non temere quod salsum,
sed quod verum erat amaret. Exceptis enim tot et tantis
miraculis, quae persuaserunt Deum esse Christum, pro-
phetiae quoque divinae fide dignissimae praecesserunt, quae
in illo non sicut a patribus adhuc creduntur implendae,
sed iam demonstrantur impletae, de Romulo autem, quia
condidit Romam in eaque regnavit, auditur legiturve quod
factum est, non quod antequam fieret prophetatum3 sed

 

17 aeternae Β,- sempiternae v fl 19 credidit v ΙΙ 22 possit R Η
34 antequam fieret RAef93 ante fieret b ; ante fuerat v

