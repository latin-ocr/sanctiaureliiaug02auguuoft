DE CIVITATE DEI L. XXI. o. 6. 499

narum et magicarum, id est per homines daemonicarum,
artium et ipsorum per se ipsos >daemonum multa mira-
cula; quae si negare voluerimus, eidem ipsi cui credimus
sacrarum litterarum adversabimur veritati. Aut ergo in
lucerna illa mechanicum aliquid de lapide asbesto ars
humana molita est aut arte magica factum est, quod
homines illo mirarentur in templo, aut daemon quispiam
sub nomine Veneris tanta se efficacia praesentavit, ut hoe
ibi prodigium et appareret hominihus et diutius perma-
neret. Inliciuntur autem daemones ad inhabitandum per
creaturas, quas non ipsi, sed Deus condidit, delectabilibus
pro sua diversitate diversis, non ut animalia cibis, sed ut
spiritus signis⁷ quae cuiusque delectationi congruunt, per
varia genera lapidum herbarum, lignorum animalium, car-
minum rituum. Ut autem inliciantur ab hominibus, prius
eos ipsi astutissima calliditate seducunt, vel inspirando
eorum cordibus virus occultum vel etiam fallacibus ami-
citiis apparendo, eorumque paucos discipulos suos faciunt
plurimorumque doctores. Neque enim potuit, nisi primum

ipsisL docentibus, disci quid quisque illorum appetat, quid ·

exhorreat, quo invitetur nomine, quo cogatur3 unde magi-
cae artes earumque artifices extiterunt. Maxime autem
possident eorda mortalium, qua potissimum possessione
gloriantur, curn se transfigurant in angelos lucis. Sunt
ergo facta eorum plurima, quae quanto magis mirabilia
confitemur, tanto cautius vitare debemus3 sed ad hoc,
unde nunc agimus, nobis etiam ipsa proficiunt. Si enim
haee inmundi daemones possunt, quanto potentiores sunt
sancti angeli, quanto potentior est his omnibus Deus,
qui tantorum miraculorum effectores etiam ipsos angelos
fecit!

Quam ob rem si tot et tanta mirifica, quae μηχανή-
ματα appellant, Dei creatura utentibus humanis artibus
fiunt, ut ea qui nesciunt opinentur esse divina (unde fa-
ctum est, ut in quodam templo lapidibus magnetibus in

24) 2. Cor. 11, 14.
30*

ι -a

10

25

30

35

