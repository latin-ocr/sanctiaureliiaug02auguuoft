10

15

20

25

30

490 S. AUGUSTmI

et non adtendunt esse tamen aliquid tale quod corpore
maius sit. lpse quippe animus, cuius praesentia corpus
vivit et regitur, et dolorem pati potest et mori non potest.
Ecce inventa res est, quae, cum sensum doloris habeat,
inmortalis est. Hoc igitur erit tunc etiam in corporibus
damnatorum, quod nunc esse scimus in animis omnium.
Si autem consideremus diligentius, dolor, qui dicitur cor-
poris, magis ad animam pertinet. Animae est enim dolere,
non corporis, etiam quando ei dolendi causa existit a
corpore, cum in eo loco dolet, ubi laeditur corpus. Sic·
ut ergo dicimus corpora sentientia et corpora viventia,
cum ab anima sit corpori sensus et vita: ita corpora di-
cimus et dolentia, cum dolor corpori nisi ab anima esse
non possit. Dolet itaque anim'a cum corpore in eo loco
eius, ubi aliquid contigit ut doleat3 dolet et sola, quamvis
sit in corpore, cum aliqua causa etiam invisibili tristis
est ipsa corpore incolumi3 dolet etiam non in corpore
constituta3 nam utique dolebat dives ille apud inferos,
quando dicebat: Crucior in hac flamma. Corpus autem
nec exanime dolet nec animatum sine anima dolet. Si
ergo a dolore argumentum recte sumeretur ad mortem,
ut ideo mors possit accidere, quia potuit accidere et do-
lor, magis ad animam pertineret mori, ad quam magis
pertinet et dolere. Cum vero illa, quae magis dolere
potest, non possit mori, quid momenti affert cur illa cor-
pora, quoniam futura sunt in doloribus, ideo etiam mori·
tura esse credamus? Dixerunt quidem Platonici ex ter-
renis corporibus moribundisque membris esse animae et
metuere et cupere et dolere atque gaudere3 unde Ver-
giliils: ‚,Hinc, inquit, (id est ex moribundis terreni cor-
poris membris) metuunt cupiuntque, dolent gaudentquef,

19) Le. 16, 24. 31) Aen. 6, 733.

8 est enim Β,- enim est v ΙΙ 10 corpus om. R1112 et cor-
pora dicimus dolentia v (proyr. p. 10) ΙΙ 15 contigit Β,- contin-
git Αυ ΙΙ 16 inuisibiliter R

