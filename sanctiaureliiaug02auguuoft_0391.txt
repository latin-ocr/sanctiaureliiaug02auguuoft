DE CIVITATE DEI L. XIX. c. ιτ. 385

commodata sunt, obtemperare non dubitat, ut, quoniam
communis est ipsa mortalitas, servetur in rebus ad eam
pertinentibus inter civitatem utramque concordia. Verum
quia terrena civitas habuit quosdam suos sapientes, quos
divina improbat disciplina, qui vel suspicati vel decepti a
daemonibus crederent multos deos conciliandos esse rebus
humanis atque ad eorum diversa quodam modo officia
diversa subdita pertinere, ad alium corpus, ad alium ani-
mum, inque ipso corpore ad alium caput, ad alium cer-
vicem et cetera singula ad singulos3 similiter in animo
ad alium ingenium, ad alium doctrinam, ad alium iram, ad
alium concupiscentiain3 inque ipsis rebus vitae adiacenti-
bus ad alium 1166115, ἃᾶ alium triticum, ad alium vinum,
ad alium oleum, ad alium silvas, ad alium nummos, ad
alium navigationem, ad alium bella atque victorias, ad
alium coniugia, ad alium partum ac secunditatem et ad
alios alia cetera3 caelestis autem civitas unum Deum so-
lum colendum nosset eique tantum modo serviendum ser-
vitute illa, quae Graece λατρεία dicitur et non nisi Deo
debetur, fideli pietate censeret: sactum est, ut religionis
leges cum terrena civitate non posset habere communes
proque his ab ea dissentire haberet necesse atque oneri
esse dlversa sentientibus eorumque iras et odia et per-
secutionum impetus sustinere, nisi cum animos adversan-
tium aliquando terrore suae multitudinis et semper divino
adiutorio propulsaret. Haec ergo caelestis civitas dum
peregrinatur in terra, ex omnibus gentibus cives evocat
atque in omuibus linguis peregrinam colligit societatem,
non curans quidquid in moribus legibus institutisque di-
versum est, quibus pax terrena vel conquiritur vel tene-
tur, nihil eorum rescindens vel destruens, immo etiam

 

 

7 atque ad eorum R; ad quorum Av ΙΙ 8 pertinere 12¹3
pertinerent Av ΙΙ 8 sqq. ut editur mss3 animus . . cervix . . do-
ctrina . . ira . . concupiscentia . . silvae . . nummi . . navi-
gatio . . victoriae . . partus . . fecunditas υ ΙΙ 18 nosset, quasi
praecesserit cum, ‘non quia ΙΙ 31 1161 destr. RL‚· nec destr. Av

Auo m: σιν. DEI. 11. 25

10

15

20

25

30

