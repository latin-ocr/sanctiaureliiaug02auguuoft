DE CIVITATE DEI L. XXI. ο. 27. 549

hanc orationem occasionem perpetrandorum cotidie sce-
lerum quaerunt, dicunt Dominum significasse etiam magna
peccata, quoniam non dixit: „Dimittat vohis parva“, sed
peccata vestra: ihi nos considerantes qualibus loquebatur

et audientes dictum peccata vestra nihil aliud debemus 5
existimare quam parva, quoniam talium iam non erant
magna. Verum tamen nec ipsa magna, a quibus omnino
mutatis in melius moribus recedendum est, dimittuntur
orantibus, nisi fiat quod ibi dicitur: Sicut et rios dimit-
timus debitoribus nostris. Si enim minima peccata, sine 1o
quibus non est etiam vita iustorum, aliter non remittun-
tur: quanto magis multis et magnis criminibus involuti,
etiamsi ea perpetrare iam desinant, nullam indulgentiam
consequuntur, si ad remittendum aliis, quod in eos quis-
que peccaverit7 inexorabiles fuerint, cum dicat Dominus: 15
Si autem non dimiseritis hominibus, neque poter vester
dimittet vobis. Ad hoc enim valet quod etiam Iacobus
apostolus ait iudicium futurum sine misericordia illi, qui
non fecit misericordiam. Venire quippe debet in mentem
etiam servus ille, cui debitori dominus eius relaxavit de· ‘20
cem milia talentorum, quae postea iussit ut redderet, quia
ipse non misertus est conservi sui, qui ei debebat cen-
tum denarios. In his ergo, qui filii sunt promissionis et
vasa misericordiae, valet quod ait idem apostolus conse-
quenter adiungens: Superexzdiat autem misericordia 25
iudicio, quoniam et illi iusti, qui tanta sanctitate vixerunt,
ut alios quoque recipiant in tabernacula aeterna, a quibus
amici facti sunt de mammona iniquitatis, ut tales essent,
misericordia liberati sunt ab eo, qui iustificat impium,
imputans mercedem seeundum gratiam, non secundum 30
debitum. In eorum quippe numero est apostolus, qui di-
cit: Misericordiam consecutus sum, ut fidelis essem.

19) Iac. 2, 13. 23) Mt. 18, 23 sqq. 26) Iac. 2, 13. 28)
Lc. 16, 9. 32) 1. Cor. 7, 25.

 

14 consequantur A Η 27 a quibus mss excepto b (550, 19),-
a om. v

