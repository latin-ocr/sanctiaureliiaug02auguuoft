10

15

‘20

25

30

262 s. AUGUSTINI

CAPUT V.

De Api νᾶφε Aryivorum, quem Aeyyptz'z' Serapim nomi-
natum divino honore coluerunt.

His temporibus rex Argivorum Apis navibus trans·
vectus in Aegyptum, cum ibi mortuus fuisset, sactus est
Serapis omnium maximus Aegyptiorum deus.„. Nominis
autem huius, cur non Apis etiam post mortem] sed Sera-
pis appellatus sit, facillimam rationem Varro reddidit.
Quia enim arca, in qua mortuus ponitur, quod omnes
iam sarcophagum vocant, σορὸς dicitur Graece, et ibi eum
venerari sepultum coeperant, priusquam templum eius
esset extructum: velut soros et Apis Serapis primO, deinde
una littera, ut fieri adsolet, commutata Serapis dietus est.
Et constitutum est etiam de illo, ut, quisquis eum homi-
nem fuisse dixisset, capitalem penderet poenam. Et quo-
niam fere in omnibus templis, ubi colebantur Isis et
Serapis, erat etiam simulacrum, quod digito labiis inpresso
admonere videretur, ut silentium fieret: hoc significare
idem Varro existimat, ut homines eos fuisse taceretur.
Ille autem bos, quem mirabili vanitate decepta Aegyptus
in eius honorem deliciis affluentibus alebat, quoniam eum
sine sarcophago vivum venerabantur, Apis, non Serapis
vocabatur. Quo bove mortuo quoniam quaerebatur et
reperiebatur vitulus coloris eiusdem, boc est albis quibus-
dam maculis similiter insignitus, mirum quiddam et divi-
nitus sibi procuratum esse credebant. Non enim magnum
erat daemonibus ad eos decipiendos phantasiam talis
tauri, quam sola cerneret, ostentare vaccae concipienti
atque praegnanti, unde libido matris adtralieret, quod in
eius fetu iam corporaliter appareret3 sicut Iacob de vir-
gis variatis, ut oves et caprae variae nascerentur, effecit.
Quod enim homines coloribus et corporibus veris, hoc

θ

31) Gen. 30, 37 sqq.

*μμ-ἐμ Α A* ⁴

