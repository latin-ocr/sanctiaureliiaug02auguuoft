ιἾ

10

15

ι,3ο

284 s. Arevsrim

CAPUT XXII.

Quod eo tempore Roma sit condila, quo reymtm Assyrio-
rum intercidit et quo Ezecln'as remeabat ln Iuda.

Ne multis morer, condita est civitas Roma velut
altera Babylon et velut prioris filia Babylonis, per quam
Deo placuit orbem debellare terrarum et in unam societa-
tem rei publicae legumque perductum longe lateque pacare-2
Erant enim iam populi validi et sortes et armis gentes
exercitatae, quae non facile cederent, et quas opus esset
ingentibus periculis et vastatione utrimque non parva at—
que horrendo labore superari. Nam quando regnum As-
syriorum totam paene Asiam subiugavit, licet bellando sit
factum, non tamen multum asperis et difficilibus bellis
fieri potuit, quia rudes adbuc ad resistendum gentes
erant nec tam multae vel magnae. Si quidem post illud
maximum atque universale diluvium, cum in arca Noe
octo soli homines evaserunt, anni non multo amplius quam
mille transierant, quando Ninus Asiam totam excepta In-
dia subiugavit. Roma vero tot gentes et Orientis et
Occidentis, quas imperio Romano subditas cernimus, non
ea celeritate ac facilitate perdomuit, quoniam paulatim in-
crescendo robustas eas et bellicosas, quaqua versum dila·
tabatur, invenit. Tempore igitur, quo Roma condita est,
populus Israel habebat iu terra promissionis annos septin-
gentos decem et octo, Ex quibus viginti septem pertinent
ad Iesum Nave, deinde ad tempus iudicum trecenti viginti
novem. Ex quo autem reges ibi esse coeperant, anni
erant trecenti sexaginta duo. Et rex tunc erat in Iuda,
cuius nomen erat Achaz vel, sicut alii conputant, qui ei
successit Ezechias, quem quidem constat optimum et pi·
issimum regem Romuli regnasse temporibus. In ea vero
Hebraei populi parte, quae appellabatur lsrael, regnare
coeperat Osee.

H b lo yel tam magnae v ΙΙ 21 increscendo R; cresc. v ΙΙ 32
e raiol v

