DE οΙνΙΤΑΤΕ DEI L. xvm. c. 47. 48. 331

tione posteriorem fuisse quam Israel. Divinitus autem
provisum fuisse non dubito, ut ex hoc uno sciremus etiam
per alias gentes esse potuisse, qui secundum Deum vi-
xerunt eique placuerunt, pertinentes ad spiritalem Hieru-
salem. Quod nemini concessum fuisse credendum est,
nisi cui divinitus revelatus est unus mediator Dei et
hominum, homo Christus Iesus, qui venturus in carne sic
antiquis sanctis praenuntiabatur, quem ad modum nohis
venisse nuntiatus ests ut una eademque per ipsum fides
omnes in Dei civitatem, Dei domum, Dei templum prae-
destinatos perducat ad Deum. Sed quaecumque aliorum
prophetiae de Dei per Iesum Christum gratia proferuntur,
possunt putari a Christianis esse confictae. Ideo nihil
est firmius ad convincendos quoslibet alienos, si de hac
re contenderint, nostrosque faciendos, si recte sapuerint,
quam ut divina praedicta de Christo ea proferantur, quae
in Iudaeorum codicibus scripta sunt3 quibus avulsis de
sedibus propriis et propter hoc testimonium toto orbe
dispersis Christi usquequaque crevit ecclesia.

CAPUT XLVIII.

Prophetiam quaee', qua dixit maiorem futuram §loriam
domus Dei, quam primum suisset, non in reaedificatione
templi, sed in eeclesia Christi esse completam.

Haec domus Dei maioris est gloriae, quam suerat illa
prima lignis et lapidibus ceterisque pretiosis rebus metal-
lisque constructa. Non itaque Aggaei prophetia in templi
illius instauratione completa est. Ex quo enim est in-
stauratum, numquam ostenditur habuisse tantam gloriam,
quantam habuit tempore Salomonis3 immo potius osten-
ditur primum cessatione prophetiae fuisse domus illius
gloriam diminutam, deinde ipsius gentis cladibus tantis
usque ad ultimum excidium, quod factum est a Romanis,
sicut ea, quae supra sunt commemorata testantur. Haec
autem domus ad novum pertinens testamentum tanto

10

15

20

25

30

