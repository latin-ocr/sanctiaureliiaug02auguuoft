10

15

25

30

396 s. AUGUSTINI

rantibus Christianos, ut eum, qui utrumque crediderit,
talem Christi faciant laudatorem, ne velit esse Christia-
nus, ac sic quamvis ab illo laudatus ab istorum tamen
daemonum dominatu eum non liberet Christus, praeser-
tim quia ita laudant Christum, ut, quisquis in eum talem
crediderit, qualis ab eis praedicatur, Christianus verus
non sit, ' sed Photinianus haereticus, qui tantummodo
hominem, non etiam Deum noverit Christum, et ideo per
eum salvus esse non possit nec istorum mendaciloquorum
daemonum laqueos vitare vel solvere. Nos autem neque
Apollinem vituperantem Christum neque Hecaten possu-
mus adprobare laudantem. llle quippe tamquam iniquum
Christum vult credi, quem iudicibus recta sentientibus
dicit occisum3 ista hominem piisimum, sed hominem tan-
tum. Una est tamen et illius e't huius intentio, ut nolint
homines esse Christianos, quia, nisi Christiani erunt, ab
eorum erui potestate non poterunt. Iste vero philosophus,
vel potius qui talibus adversus Christianos quasi oraculis
credunt, prius faciant, si possunt, ut inter se de ipso
Christo Hecate atque Apollo concordent eumque aut am-
bo condemnent aut ambo conlaudent. Quod si facere
potuissent, nihilo minus nos et vituperatores et laudatores
Christi fallaces daemones vitaremus. Cum vero eorum
deus et dea inter se de Christo, ille vituperando, ista
laudando dissentiant: profecto eis blasphemantibus Chri—
stianos non credunt homines, si recte ipsi sentiant.

Sane Christum laudans vel Porphyrius vel Hecate,
curn dicat eum ipsum fataliter dedisse Christianis, ut im-
plicarentur errore, causas tamen eiusdem, sicut putat, pan-
dit erroris. Quas antequam ex verbis eius exponam, prius
quaero, si fataliter dedit Christus Christianis erroris im-
plicationem, utrum volens an nolens dederit. Si volens,
quo modo iustus? Si nolens, quo modo beatus? Sed iam
causas ipsius audlamus erroris. „Sunt, inquit, spiritus

13 iudic. RA (393, 15); a indic. z*

